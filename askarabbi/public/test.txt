בס"ד

# הרבנות הראשית לישראל
## THE CHIEF RABBINATE OF ISRAEL
### מחלקת הבחינות הארצית
#### ד' מרחשון תשס"ו

---

## הרבנות הראשית לישראל
### מבחן הסמכה בהלכות איסור והיתר

א. יש לנמק התשובות ולציין מקורות הדין (גמרא, ראשונים, שו"ע ואחרונים).
ב. בתשובתך, נא התמקד בנידון השאלה (לא להאריך בענינים שאינם נוגעים לשאלה).

**בהצלחה**

---

1.  **בשר ששהה ג' ימים בלא מליחה:**
    א. בשר קפוא ששהה בפריזר (בהקפאה) במשך כשבוע, חווה דעתך האם ניתן להפשירו ולמלחו.
    ב. האם מותר אף לכתחילה להקפיא בשר לא מוכשר כדי להכשירו במליחה לאחר פרק זמן ממושך.
    ג. בשר ששהה ג' ימים בלא מליחה שהתערב באחרות, מה דינו, באר.

2.  **עניני מליחה:**
    א. מה דינה של חתיכת בשר שלא נמלחה או נמלחה ופלטה את כל דמה, ששהתה בסמוך לחתיכת בשר בתוך שיעור מליחה. פרט את שיטות הראשונים וטעמיהם, וציין את שיטת השו"ע והרמ"א בזה.
    ב. מה דינה של חתיכה שנמלחה ובתוך י"ב שעות למליחתה נפלה לציר. פרט השיטות בזה.

3.  **בשר צלוי:**
    א. אדם הרוצה לאכול בשר צלי, האם צריך קודם לכן למולחו.
    ב. אדם הרוצה למלוח בשר, לצלותו ולאכלו, האם הוא זקוק להדחה אחרונה שלאחר המליחה.
    ג. האם לאחר צליה צריך הדחה אחרונה, פרט.

4.  **ביצים שנמצאו בעופות לאחר שחיטה:**
    א. האם טעונות מליחה, והאם ניתן למלחן עם בשר.
    ב. האם מותר לאכלם עם חלב.

5.  **בישול בשר וחלב:**
    א. במעבדה כימית לבדיקת מוצרי מזון מבשלים מזון לצורך בדיקה אם יש בהם תערובת בשר וחלב. חווה דעתך האם יש בזה איסור בישול בשר וחלב מן התורה.
    ב. האם יש בישול אחר בישול בבשר וחלב, ומה דין בישול אחר כבישת החתיכה בחלב.
    ג. האם טיגון או צליה של בשר וחלב אסורים מן התורה.

6.  **בכמה בטלים הנ"ל (פרט ובאר):**
    א. ביצה שיש בה אפרוח שנפלה לתבשיל, או פליטתה של ביצה זו (דהיינו שסילק את הביצה).
    ב. איסורין מדרבנן שנפלו לתבשיל.
    ג. כחל שנפל לתבשיל.
    ד. ערלה שנפלה לתבשיל.
    ה. מלח איסור שנפל לתבשיל (האם ישנה נפק"מ כמה מלח נפל).

---

7.  **שישים כנגד הדבר האוסר:**
    א. במפעל לייצור שוקולד, ייצור השוקולד המריר (פרווה) נעשה באותן מכונות בהם מייצרים את השוקולד החלבי ללא שטיפת המכונות בינתיים, כך ששאריות החלב המעטות הנמצאות במכונה מתערבות עם שוקולד המריר (פרווה), ויש שישים כנגד אותן שאריות. האם ניתן לאכול את שוקולד הפרווה יחד עם מאכל בשרי, והאם מותר לעשות זאת לכתחילה. נתח את הבעיה ע"פ מקורות הראשונים והאחרונים.
    ב. לש עיסה עם חלב ויש שישים נגד החלב, מה דינה של עיסה זו. האם דין זה שונה מסעיף א בשאלה זו, באר.

8.  **חתיכה הראויה להתכבד:**
    א. חתיכה האסורה מדאורייתא ויש ספק האם היא ראויה להתכבד, או שהיא ראויה להתכבד אך יש ספק אם היא אסורה, האם היא בטלה.
    ב. חתיכת בשר הראויה להתכבד שלא נמלחה, האם היא בטלה, באר.
    ג. בשר שמקובל להגיש אותו ברצועות (ולא בחתיכה אחת שלימה וגדולה), האם רצועה אחת מאלו דינה הוא כחתיכה הראויה להתכבד שאינה בטלה.

9.  **כבוש כמבושל:**
    א. מהו המקור לדין כבוש. האם איסורו מן התורה או מדרבנן, ולמאי נפק"מ. האם ישנו הבדל בין חומץ לשאר משקים.
    ב. האם כבוש הוא כמבושל ממש. הוכח זאת לפחות מג' הלכות בשו"ע או ברמ"א.
    ג. האם אמרינן כבוש כמבושל לענין בישולי עכו"ם. נמק.

10. **ספק באיסורי דרבנן:**
    מה דינם של התערובות במקרים הבאים. באר:
    א. בשר בשר שנתעלם מן העין ונתערב ברוב היתר.
    ב. גבינת עכו"ם שנתערבה ברוב היתר. ומה דינה של גבינת ישראל שספק אם הוחלפה בגבינת עכו"ם ונתערבה.
    ג. ספק דאורייתא המתגלגל לספק דרבנן (שורש האיסור הוא מדאורייתא, אלא שמצד אחר הוא דרבנן), באר מה דינו והבא דוגמא.

11. **שתי קדרות שנפל לתוכן איסור:**
    א. שתי קדרות של היתר ונפל איסור לתוכן, ואין ידוע להיכן נפל, ואין באחת מהן כדי לבטל אך יש בשתיהן כדי לבטל, מה דינם של הקדרות באיסור דרבנן, באיסור דאורייתא. באר.
    ב. מה הדין כאשר נפלו שתי חתיכות, אחת של איסור ואחת של היתר, לשתי הקדרות. באר.
    ג. האם הדין בסעיף א' בשאלה זו הוא גם למ"ד חנ"נ בשאר איסורין.

12. **טבילת כלים:**
    א. קנה מהגוי כלי משומש שזקוק להגעלה, מהו סדר הפעולות בהכשרתו, ומה הדין אם שינה בסדר פעולות ההכשרה.
    ב. קנה כלי בשותפות עם גוי, האם צריך לטבול כלי זה, באר.
    ג. חווה דעתך האם טוסטר המיועד להשחמת פרוסות לחם (תוצרת חוץ) זקוק לטבילה.

---

בית יהב, ירמיהו 80, ירושלים, ת.ד. 36016, מיקוד 91360, טל': 02-5313143/4, פקס: 02-5000353
Beit Yahav, 80 Yirmiyahu St., Jerusalem P.O.B. 36016 Tel.: 02-5313143/4, Fax: 02-5000353