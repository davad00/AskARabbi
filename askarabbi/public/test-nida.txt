בס"ד

# הרבנות הראשית לישראל
## THE CHIEF RABBINATE OF ISRAEL
### מחלקת הבחינות הארצית
####כ"ח אדר, תשס"ט

## מבחן בהלכות נידה

---

## עיון

1) מהם התנאים או הנתונים הנצרכים בכדי שאשה תהיה טמאה מן התורה?
   ששה במספר!
2) דם קישוי –
   א. מהו דם קישוי? ומתי הוא טמא מן התורה?
   ב. האם שייכת חומרת רבי זירא בדם קישוי ליישב עליו שבעה נקיים? (שיטות הראשונים).
   ג. מהם הטעמים (המוזכרים בראשונים) להחמיר לישב עליו ז' נקיים?
3) נאמנות האשה בענייני נדה
   א. מהו המקור לנאמנותה (מהיכן לומדים)?
   ב. האם ענייני נדה הם דברים שבערוה או לא, ומה הנפקא מינה?
   ג. הבא ג' אופנים בהן אין האשה נאמנת?
4) אמרה טמאה אני וחזרה ואמרה טהורה אני ונתנה אמתלא טובה לדבריה נאמנת -
   א. האם פירוש הדבר שמאמינים לדבריה האחרונים יותר מן הראשונים, ואם כן מדוע?
   ב. האם כשאומרת מקודשת אני וחזרה ואמרה פנויה אני ונתנה אמתלא לדבריה, האם הדין שווה למקרה א', ואם לא מדוע?
5) בדיקה לבעלה לפני תשמיש ולאחריו – כשאין לה וסת קבוע -
   א. מה הדעות שהובאו בגמ'?
   ב. מהן שיטות הראשונים, וכיצד נפסק להלכה?
   ג. מהי שיטת הריי"ף, ומה הקשו עליו, וכיצד ניתן לתרץ?
6) תלויה במכה –
   א. האם בזה"ז תולין במכה, ואם כן מדוע לא התירו דם בתולים?
   ב. האם תולין במכה שלא ידוע שמוציאה דם?
   ג. האם תולין במכה שנמצאת במקור?
7) בית הסתרים לענין טבילה וחציצה –
   א. מהן שיטות הראשונים לענין ביאת מים?
   ב. האם דין זה מהתורה או מדרבנן?
   ג. האם יש חילוק בין אשה לאשה?
8) מינקת -
   א. מניקה שכלו ימי הנקתה למה עליה לחשוש?
   ב. האם יש חילוק אם היה לה לפני עיבורה וסת קבוע או לא?
9) וסת הגוף ווסת אונס –
   א. מהו וסת הגוף ומהו וסת אונס?
   ב. מה השווה והשוני ביניהם?
   ג. אכלה מאכלים חריפים ג'יפ וראתה, האם דינו כווסת אונס או כווסת הגוף?
10) פתיחת הקבר עם או בלי דם –
    א. מהן הדעות המופיעות בתלמוד?
    ב. מהן הדעות בראשונים, וכיצד נפסק להלכה?
    ג. האם יש הבדל בין פתיחת הקבר מבפנים או מבחוץ?

---

## בקיאות

1) מהו דם צדדים, והאם יש לישב עליו ז' נקיים?
2) הסבר מהו "לול" ומה "עליה", ומה נאמר על כך בגמ' (הדעות השונות)?
3) האם "הרגשה" סימן או סיבה לטומאה- מהן הדעות בראשונים ובאחרונים?
4) חיבוק ונישוק סמוך לוסת – מותר או אסור. ואם אסור- האם מהתורה או מדרבנן?
5) מהו המקור לכך שבלנית צריכה להיות נוכחת בשעת הטבילה? והאם זה מעכב?
6) רודמ"ת משום חולי או משום וסת, ומה הנפקא מינה? (הבא לפחות ג' נ"מ)?
7) רודמ"ת- האם ראיה ראשונה מן המנין, מהן הדעות, וכיצד נפסק להלכה?
8) א. מהו המקור שממנו נלמד טבילה לנדה?
   ב. האם טבילת נדה מהתורה או מדרבנן?
9) מה הדין בראיית דמים:
   א. בלילה
   ב. לאור הכוכבים
10) טבילה וחציצה
    א. האם עליה לגלח שערה, ואם כן איזה שיער?
    ב. אם לא גילחה, האם זה מעכב בטבילה, וצריכה לחזור ולטבול?

---
בית יהב, ירמיהו 80, ירושלים, ת.ד. 36016, מיקוד 91360, טל': 02-5313143/4, פקס: 02-5000353
Beit Yahav, 80 Yirmiyahu St., Jerusalem P.O.B. 36016 Tel.: 02-5313143/4, Fax: 02-5000353